Kvalitātes pārvaldības metožu pamatā ir metodes un paņēmieni, ko izmantoja manufaktūras industrijās, kur kvalitātes nodrošināšana un kvalitātes kontrole ir plaši izmantoti termini.

![[Definīcijas#Kvalitātes nodrošināšana (Quality assurance)]]

![[Definīcijas#Kvalitātes kontrole (Quality control)]]

# Bet ko tieši nozīmē kvalitātes nodrošināšana???

Industrijā dažādos uzņēmumos definīcija par kvalitātes nodrošināšanu atšķiras, daži uzņēmumi kvalitātes nodrošināšanā iekļauj arī verifikāciju un validāciju, ko pielieto pēc tam, kad produkts vairs neatrodas izstrādes komandas rokās.

# Kvalitātes līmeņa nodrošināšana
Ir galvenās trīs bažas:
- Organizatoriskajā līmenī – kvalitātes pārvaldībai jānodrošina ietvars organizatoriskajiem procesiem un standartiem, kas novedīs pie augstas kvalitātes programmatūras.
- Projekta līmenī – kvalitātes pārvaldība iekļauj kvalitātes nodrošināšanas procesu un standartu pielietošanu un pārbaudi, ka tie tiek pielietoti pareizi. 
- Arī jāizgatavo kvalitātes plānu. Tam būtu jānosprauž kvalitātes mērķi projektā un procesus un standartus, kā līdz tam nokļūt. 

# Galvenie uzdevumi

Kvalitātes pārvaldība nodrošina neatkarīgu izstrādes procesa pārrbaudi. Procesā tiek pārbaudīti [[Definīcijas#Nodevumi (Deliverables)|nodevumi]] un to atbilstība organizatoriskajiem mērķiem un standartiem. Kvalitātes komandai būtu jābūt neatkarīgai no izstrādes komandas, lai programmatūru varētu izskatīt objektīvi.

Parastā izstrādes un kvalitātes komandu mijiedarbība:
1. Kvalitātes komanda izstrādā standartu un procesu sarakstu.
2. Kvalitātes komanda izstrādā kvalitātes plānu.
3. Katram izstrādes komandas nodevumam, kvalitātes komanda izveido kvalitātes pārskata atskaiti.

# Kvalitātes plānošana

Kvalitātes plāns nosaka vēlamās produkta īpašības un raksturo, kā tās izvērtēt un definē svarīgākās kvalitātes īpašības.

Kvalitātes plānā jābūt arī procesam, kā izvērtēt produktu (quality assessment process)

Tas arī definē jaunus, vai eksistējošus standartus, kurus jāizmanto.

## Kvalitātes plāna struktūra
- Projekta ievads
- Produktu plāni
- Procesu apraksti
- Kvalitātes mērķi
- Riski un risku pārvaldība

Kvalitātes plāniem vajadzētu būt maziem, kodolīgiem dokumentiem.

> [!tip]
> Ja tie ir par garu, tos neviens nelasīs.


# Kvalitātes pārvaldības apjoms
Kvalitātes pārvaldība ir īpaši svarīga lieliem projektiem un sarežģītām sistēmām. 

Mazākām sistēmām kvalitātes komandai būtu jākoncentrējas uz kvalitātes kultūras veidošanu, nevis dokumentāciju.

Ja izmanto [[Definīcijas#Spējā izstrāde (Agile)|spējo izstrādi]], kvalitātes nodrošināšanas paņēmieniem **ir obligāti jāattīstās**.

# Programmatūras kvalitāte

![[Definīcijas#Programmatūras kvalitāte (Software quality)]]

Daudzas kvalitātes prasības ir grūti norādīt nepārprotamā veidā. 

Parasti specifikācijas ir nepabeigtas un mēdz būt pretrunā.

Jākoncentrējas būtu uz jēdzīgumu (?) (fitness for purpose) nekā striktu atbilstību specifikācijai.

Galvenie jēdzīguma rādītāji:
- Vai programmatūra ir pietiekami testēta?
- Vai programmatūra ir pietiekami uzticama, lai to izmantotu?
- Vai programmatūras veiktspēja ir pietiekama?
- Vai programmatūra ir lietojama
- Vai programmatūra ir labi strukturēta un izprotama?
- Vai programmatūras izstrādes laikā tika izmantoti programmēšanas un dokumentēšanas standarti?

Nefunkcionālās īpašības – lietotāja pieredze. Ja lietotājam ar programmatūru ir slikta pieredze un funkcionalitāte nav tāda, kādu sagaida, lietotāji parasti centīsies atrast citus veidus, kā izdarīt to, ko vēlas. Ja programmatūra ir pārāk neuzticama vai lēna, lietotājiem ir praktiski neiespējami sasniegt savus mērķus.

## Galvenās kvalitātes īpašības

- Nekaitīgums/nebīstamība (Safety)
- Drošība (Security)
- Uzticamība (Reliability)
- Noturība (Resilience)
- Robustums/plaša lietojamība (Robustness)
- Saprotamība (Understandability)
- Testējamība (Testability)
- Pielāgojamība (Adaptability)
- Modularitāte (Modularity)
- Sarežģītība (Complexity)
- Pārvietojamība/pārnesamība (Portability)
- Viegla lietojamība (Usability)
- Atkārtota lietojamība/Atkalizmantojamība (Reusability)
- Efektivitāte/veiktspēja (Efficiency)
- Iemācīties spēja/mācāmība (Learnability)

> [!warning] Atceries
> Nav iespējams sistēmu optimizēt pēc visām īpašībām. Kā piemēram, palielinot plašu lietojamību var tikt samazināta veiktspēja.

Kvalitātes plānam vajadzētu definēt svarīgākās īpašības izstrādājamai programmatūrai.

Plānā arī jāiekļauj kvalitātes novērtēšanas procesu – veidu, kā novērtēt kādas īpašības izpausmi produktā.

Produkta kvalitāti ietekmē izstrādes procesa kvalitāte.
Tas ir svarīgi, jo tas sniedz veidu, kā nodrošināt kvalitāti tādām īpašībām, kurām "pa taisno" kvalitāti izvērtēt nevar.

Taču saikne starp izstrādi un kvalitāti ir ļoti sarežģīta un slikti izprasta.

- Īpaši svarīgas ir individuālās prasmes un pieredze.
- Ārējie faktori, kā neatpazīstamība var negatīvi ietekmēt kvalitāti.

## Uz procesiem balstīta kvalitāte

1. Tiek definēts izstrādes process.
2. Izstrādā produktu
3. Izvērtē kvalitāti
4. Vai kvalitāte ir laba?
	a) Jā => procesu standartizē
	b) Nē => uzlabo procesu, atgriežas 2. solī

## Kvalitātes kultūra

Kvalitātes pārvaldniekiem būtu jāmēģina panākt "kvalitātes kultūras" veidošanos, kur katrs ir atbildīgs un gatavs radīt augstas kvalitātes produktu.

Ir jāiedrošina komandām uzņemties atbildību un radīt jaunas pieejas kvalitātes uzlabošanā.

Ir jāatbalsta tie, kas ir ieinteresēti netaustāmajos kvalitātes aspektos un iedrošināt profesionālu uzvedību visiem komandas biedriem.

## Programmatūras standarti

![[Definīcijas#Programmatūras standarts (Software standard)]]

Labās prakses enkapsulācija standartos izvairās no kļūdu pieļaušanas nākotnē.

Tie ir kā ietvars, lai definētu ko konkrētā gadījumā nozīmē kvalitāte – ko uzņēmums uzskata par kvalitāti.

Pēc standartiem jaunpienākošais darbaspēks var vadīties, lai ātrāk atsāktu darbu.

### Produkta un procesa standarti

![[Definīcijas#Produkta standarti (Product standards)]]

![[Definīcijas#Procesa standarti (Process standards)]]

**Piemēri**

| Produkta standarti | Procesa standarti |
| ---- | ---- |
| Dizaina apskata veidlapa | Dizaina apskates kārtība |
| Prasību dokumenta struktūra | Jauna koda iesniegšana sistēmas pilnveidošanai |
| Metožu galveņu formatējums | Versiju izlaides process |
| Programmēšanas stils | Projekta plāna apstiprināšanas process |
| Projekta plāna formāts | Izmaiņu kontroles process |
| Izmaiņu pieprasījuma veidlapa | Testu reģistrēšanas process |

### Problēmas ar standartiem

- Standartus ne vienmēr uztvers kā mūsdienīgus un attiecināmus.
- Bieži iekļauj daudz birokrātijas.
- Ja rīki slikti atbalsta standartus, standarti var prasīt laikietilpīgu veidlapu aizpildīšanu, lai uzturētu standartu definēto dokumentāciju.


### Standartu izstrāde

- Iekļaut praktikantus izstrādē. Izstrādātājiem jāizprot standartu jēga.
- Regulāri pārskatīt standartus un to izmantošanu. Tie strauji var kļūt novecojuši un tas samazina to uzticamību (credibility).
- Detalizētiem standartiem vajadzētu būt izstrādātiem specializētiem rīkiem. Pārmērīga birokrātija ir visu standartu problēma.

> [!warning] Uzmanību
> Uz pārlūku balstītas programmas nav pietiekamas.

[[ISO 9001|ISO 9001 – Ietvars kvalitātes standartu izstrādei]]


# Programmatūras kvalitāte un CMM (Capability Maturity Model)

Pēc CMM, kvalitāte parasti aug pa brieduma līmeņiem. Jo augstāks briedums, jo labāka kvalitāte/produktivitāte izmantojot produktu.

| Līmeņa nr. | Līmenis | CMMI-DEV v1.3 Procesu zonas |
| ---- | ---- | ---- |
| 5 | Optimizēšana | - Organizatorisko procesu pārvaldība<br>- Cēloņu analīze un atrisināšana |
| 4 | Kvantitatīvi pārvaldīts | - Organizatorisko procesu veiktspēja<br>- Kvantitatīvā projekta pārvaldība |
| 3 | Definēts | - Prasību izstrāde<br>- Tehniskais risinājums<br>- Produkta integrācija<br>- [[Definīcijas#Verifikācija (Verification)\|Verifikācija]]<br>- [[Definīcijas#Validācija (Validation)\|Validācija]]<br>- Organizatorisko procesu fokuss (?)<br>- Organizatorisko procesu definīcija<br>- Organizatoriskās apmācības<br>- Integrēta projekta pārvaldība<br>- [[Riska pārvaldība]]<br>- Lēmumu analīze un izpilde |
| 2 | Pārvaldīts | - Prasību pārvaldība<br>- [[Projektu plānošana]]<br>- [[Projekta pārvaldība\|Projekta pārvaldība un uzraudzīšana]]<br>- Piegādātāja pārvaldība<br>- Mērījumi un analīze<br>- Procesu un produkta [[Definīcijas#Kvalitātes nodrošināšana (Quality assurance)\|kvalitātes nodrošināšana]]<br>- [[Konfigurācijas pārvaldība]] |
| 1 | Sākuma | – |

# Apskates un inspekcijas (Reviews and inspections)

Inspekciju gaitā grupa apskata daļu vai **visu** procesu vai sistēmu, kā arī tā dokumentāciju, lai atrastu potenciālas problēmas.

Programmatūru un dokumentus ir jāapstiprina, kas apliecina, ka nākamā izstrādes posma sākšana tika apstiprināta no pārvaldības.

Apskatēm ir dažādi veidi:
- Defektu noņemšana (Produkts)
- Progresa izvērtēšana (Produkts un Process)
- Kvalitātes apskate (Produkts un standarti)

## Izmantotā [[Darbietilpība|darbietilpība]] ar vai bez apskatēm

![[Pasted image 20240111151030.png]]

## Neformālās apskates

- Pie galda īsi apskata produktu
- Maza neformāla sanāksme pārrunājot produktu
- Uz apskati orientēta [[Definīcijas#Pāru programmēšana (Pair programming)|pāru programmēšana]]

## Formālas tehniskās apskates

Šāda veida apskatu mērķi ir:
- atklāt kļūdas funkcijā, loģikā vai implementācijā programmatūrai
- verificēt programmatūru
- nodrošināt, ka programmatūra ir atspoguļota pēc standartiem
- panākt programmatūras vienotā veidā
- padarīt projektus pārvaldāmākus

Formālajās tehniskajās apskatēs ietilpst iziešanas cauri (walkthrough) un inspekcijas.

## Apskates sanāksme (Review meeting)

Parasti apskates sanāksmēs ir 3-5 cilvēki.

Katram būtu jāsagatavojas sanāksmei, taču **ne vairāk par 2 stundām uz cilvēku**.

Sanāksmei nevajadzētu būt garākai par 2 stundām.

Galvenā tēma ir darba radītais produkts (piemēram konkrētas prasības, detalizēts komponentes dizains, komponentes pirmkods)

Galvenās sanāksmes lomas:
- **Režisors** – tas, kurš radīja produktu, viņš paziņo projekta līderim, ka konkrētais darbs ir paveikts un ir gatavs apskatei.
- **Apskates līderis** – apskata produktu un novērtē tā gatavību, veido produkta materiālu kopijas un izdala **Apskatītājiem**.
- **Apskatītāji** (reviewers) – pavada vienu līdz divām stundām apskatot produktu, veicot pierakstus un iepazīstas ar radīto darbu.
- **Pierakstītājs** – **Apskatītājs**, kurš pieraksta visas svarīgākās problēmas, kas radušās ar darbu apskates laikā.

## Apskates process

- Apskatīt **produktu**, ne tā veidotāju.
- Izveidot apskates plānu un pie tā pieturēties.
- Ierobežot diskusijas un strīdus.
- Izcelt galvenās problēmas, taču necensties par katru cenu atrisināt visas problēmas.
- Veikt rakstiskus pierakstus.
- Ierobežot dalībnieku skaitu un aicināt sagatavoties iepriekš.
- Izveidot darāmo lietu sarakstu katram produktam, kas visdrīzāk tiks apskatīts.
- Atvēlēt resursus un ieplānot laiku [[#Formālas tehniskās apskates|formālajām tehniskajām apskatēm]]
- Apmācīt apskatītājus.
- Apskatīt arī agrākās apskates

Galvenās fāzes:
- Pirms-apskates – plāno apskati un gatavojas apskatei
- Apskates sanāksme – tajā apskata visus darba produktus ar apskates komandu, iziet cauri visām detaļām, atrod problēmas.
- Pēc-apskates – risina sanāksmes laikā radušās problēmas
![[Pasted image 20240112153310.png]]

## Apskates veidu matrica


|  | IPR | WT | IN | RRR |
| ---- | ---- | ---- | ---- | ---- |
| Trenēts līderis. | - | + | + | + |
| Izveidots plāns. | / | + | + | + |
| Apskatītāji ir sagatavojušies iepriekš. | / | + | + | + |
| Režisors prezentē produktu. | / | + | - | - |
| "Lasītājs" prezentē produktu. | - | - | + | - |
| Pierakstītāji veic rakstiskus pierakstus. | / | + | + | + |
| Izmanto atķeksējamos sarakstus (checklists), lai atrastu problēmas. | - | - | + | - |
| Kļūdas tiek kategorizētas kā atrastas. | - | - | + | - |
| Problēmu saraksts tiek izveidots. | - | + | + | + |
| Komandai jāparakstās par rezultātu. | - | + | + | / |

**+**  parasti ir iekļauts
**-**  parasti nav iekļauts
**/**  var tikt iekļauts

**IPR** – neformāla biedru apskate (informal peer review)
**WT** – iziešana cauri (walkthrough)
**IN** – inspekcija (Inspection)
**RRR** – visi ar visiem apskate  (round robin review)

## Paraugu virzīta apskate
![[Definīcijas#Paraugu virzīta apskate (SDR – Sample-Driven Review)]]

## Izkliedētās apskates

Mūsdienās komandas ir ģeogrāfiski izkliedētas pa vairākām valstīm vai kontinentiem, līdz ar to ir nepraktiski veidot klātienes sanāksmes. Ir iespējams veidot attālinātas sanāksmes izmantojot koplietojamos dokumentus, kas ļauj visiem komandas biedriem komentēt vai anotēt dokumentu.

## Programmas inspekcijas
![[Definīcijas#Programmas inspekcija]]

Programmas inspekcijas ir efektīvs paņēmiens, lai atklātu programmas kļūdas.

Parasti veido bieži sastopamo kļūdu sarakstu, ko izmanto inspekcijas vadīšanai.

Kļūdu saraksti parasti ir atkarīgi no programmēšanas valodām un atspoguļo raksturīgās kļūdas, kas var rasties valodā.

> [!tip]
> Parasti, jo vājāka tipu pārbaude (weak type checking), jo garāks būs šis saraksts

Kā piemērs saraksta punktiem: Konstantu nosaukšana, ciklu beigšana, masīvu robežas u.c.

### Piemēra tabula pārbaudēm
| Kļūdas klase | Pārbaudes |
| ---- | ---- |
| Datu | - Visi mainīgie ir inicializēti pirms to vērtības ir nolasītas?<br>- Nosauktas visas konstantes?<br>- Vai augstākā robeža masīviem ir vienāda ar to izmēru?<br>- Ja izmantotas simbolu virknes, vai ir norādīts beigu simbols?<br>- Vai ir iespēja bufera pārplūdei (buffer overflow)? |
| Kontroles | - Vai katrs kondīcijas apgalvojums (conditional statement) ir pareizs?<br>- Vai katrs cikls noteikti beigsies?<br>- Vai vairākdaļu apgalvojumi (compound statements) ir pareizi formulēti?<br>- Ja tiek apskatīti konkrēti gadījumi, vai ir norādīta apstrāde visiem gadījumiem?<br>- Ja vajadzīgs "break" katram gadījumam, vai tie ir norādīti? |
| Ievades/izvades | - Vai tiek izmantota visa ievade?<br>- Vai visiem izvades mainīgajiem ir piešķirta vērtība pirms tos izvada?<br>- Vai neparedzētas ievades var izraisīt problēmas? |
| Saskarnes | - Vai visām metodēm ir atbilstoši lauki?<br>- Vai formālie un reālie parametru tipi sakrīt?<br>- Vai parametri ir pareizajā secībā?<br>- Ja komponentiem ir dalīta atmiņa, vai tiem ir vienādi modeļi, kas to strukturē? |
| Krātuves / atmiņas pārvaldības | - Vai saistītas struktūra tiek pareizi atjaunota?<br>- Ja izmanto dinamisku atmiņu, vai to pareizi aizņem un vai to pēc tam atbrīvo? |



## Apskatu radītās metrikas

- Inspekcijas laiks uz dokumentācijas lapu
- Inspekcijas laiks uz [[Definīcijas#Pirmkoda rindas (Lines Of Code) (LOC)|KLOC]] vai [[Definīcijas#Funkcionālie punkti (Function points)|FP]]
- Inspekcijas [[Definīcijas#Darbietilpība (Effort)|darbietilpība]] uz  [[Definīcijas#Pirmkoda rindas (Lines Of Code) (LOC)|KLOC]] vai [[Definīcijas#Funkcionālie punkti (Function points)|FP]]
- Atklāto kļūdu skaits uz apskatītāja stundām
- Atklāto kļūdu skaits uz gatavošanās stundām
- Atklāto kļūdu skaits uz sistēminžinierijas [[Definīcijas#Darbs/Aktivitāte (Activity/Task)|darbu]] (piem., dizaina veidošana)
- Mazo kļūdu skaits (piem., pareizrakstības kļūdas)
- Lielo kļūdu skaits (piem., nesakritība ar prasībām, standartiem)
- Kļūdu skaits, kas atrastas gatavošanās laikā



# Kvalitātes pārvaldība Spējās izstrādes vidē

> [!info] Atgādinājums
> ![[Definīcijas#Spējā izstrāde (Agile)]]

Spējās izstrādes kvalitātes pārvaldība ir neformāla. Tās pamatā ir kvalitātes kultūras veiksmīga ieviešana, kurā katrs komandas biedrs jūtas atbildīgs par programmatūras kvalitāte un sper soļus, lai kvalitāte kodā tiktu saglabāta.

Spējās izstrādes kopiena ir fundamentāli pret kvalitātes procesiem un pieejām, kas raksturīgas [[ISO 9001]]

## Galvenie pamatprincipi

### Pārbaudi pirms pārraksti (Check before check-in)

Programmētāji paši ir atbildīgi par koda apskates organizēšanu, pārliecinoties, ka kods ir apskatīts pirms tas tiek pievienots pie būvētās sistēmas.

### Nelauz uzbūvēto sistēmu

Komandas biedriem nevajadzētu pievienot kodu, kura dēļ gatavā sistēma salūzt. Izstrādātājiem ir jātestē koda izmaiņas pret visu sistēmu un jābūt pārliecinātiem, ka neizriet neparedzētas sistēmas īpašības.

### Salabo problēmas, kad tās tiek atrastas

Ja programmētājs atrod problēmas vai neskaidrības kodā, kuras izstrādājis kāds cits, ir ieteicams tās labot pašam, nevis to prasīt oriģinālajam izstrādātājam.

## Apskates un spējās metodes

Parasti apskates process spējā izstrādē ir neformālas.

Ar [[Definīcijas#Scrum|Scrum]] parasti ir apskates sanāksme pēc katras iterācijas ([[Definīcijas#Spējās izstrādes sprints (Agile sprint)|sprinta]] apskate), kur var apspriest kvalitātes problēmas.

[[Definīcijas#Ekstrēmā programmēšana (XP or eXtreme Programming)|Ekstrēmajā programmēšanā]] izmantotā [[Definīcijas#Pāru programmēšana (Pair programming)|pāru programmēšana]] nodrošina, ka kodu nepārtraukti pārskata un pēta kāds, kas nerakstīja kodu.

Spējās izstrādes metodes lielām sistēmām nav piemērotas no kvalitātes pārvaldības skatupunkta.

Ģeogrāfiski izkliedētās komandās ir grūti nodrošināt neformālu vidi.

Ilgtermiņa sistēmām ir vajadzīga dokumentācija, lai sniegtu priekšstatu jaunpienācējiem, kas pieprasa kvalitātes pārvaldību līmenī, ko spējā izstrāde neatbalsta.


